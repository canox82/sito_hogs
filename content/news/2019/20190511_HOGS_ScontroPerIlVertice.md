---
title: "DG PLAST HOGS: SCONTRO PER IL VERTICE"
date_writing: 2019-05-11T11:28:28+02:00
data: "11/05/2019"
tags: ["senior","lenaf"]
draft: false
---

<center>
<img class="articolo" src="../img/2019/fiorillo.jpg">
</center>

<br/>  

Quando sei in vetta, il desiderio di tutti è di farti rotolare in basso. Motivazioni in abbondanza per i prossimi avversari dei porcellini, i Pretoriani Roma, che proprio a Scandiano subirono l’unica sconfitta del campionato. 24 a 22 il risultato a favore dei DG Plast Hogs.  
  
Poche chiacchiere, chi vince domenica conquista il primato definitivo del girone ed un’ottima posizione di partenza per la griglia dei play off.  
  
Due squadre simili in attacco, che preferiscono correre. Prediligono un power football i Pretoriani, spesso con lo stesso QB che va ad aiutare i compagni nei blocchi, mentre le continue finte ed incroci sono il marchio di fabbrica degli Hogs. Tutte e due le formazioni stanno comunque sviluppando il gioco aereo e lo si è visto nelle ultime due partite che entrambe le formazioni hanno disputato contro i Red Jackets.   

<br/> 

<center>
<img class="articolo" src="../img/2019/linea-difesa.jpg">
</center>

<br/>  

La difesa romana ha il suo punto di forza nella poderosa linea e nei LB, mentre concede qualcosa su lancio: al contrario gli Hogs. Confidiamo il ripetersi di una partita combattuta e spettacolare come all’andata, dove probabilmente la differenza (minima) fra le due squadre risultò dagli special team. Ma in un incontro così equilibrato tutto può fare la differenza. Ci vorrà quindi tanta  pazienza e concentrazione per portare a casa il risultato.  
  
In partite come questa il lavoro del coaching staff può davvero fare la differenza: un’aggiustamento, un cambio, il rischio calcolato di una chiamata a sorpresa. Davvero è impossibile indovinare in anticipo quale potrebbe essere la chiave di volta della partita per entrambe le squadre. Questo rende così intrigante il pre game dell’incontro Pretoriani-Hogs.  
  
  
*Ufficio Stampa Hogs Reggio Emilia*