---
title: "VIPERS-HOGS, A FERRARA PER GIOCARSELA FINO IN FONDO"
date_writing: 2024-03-14T11:28:28+02:00
data: "14/03/2024"
tags: ["senior","lenaf"]
draft: false
---

<center>
<img class="articolo" src="../img/2024/aquile_hogs_prepartita_01.jpg">
<br />
<span style="font-size:small">ph.Credits: INNA BEREZENSKAYA</span>
</center>
<br />

**Impegno importante per i Vpers-Hogs questa settimana, che in trasferta affronteranno una delle annunciate pretendenti al titolo di IFL2, le Aquile Ferrara. Nessun timore reverenziale, tuttavia, e tanta voglia di scendere in campo e dimostrare il proprio valore. Kick off domenica 17 alle ore 14.00 al Mike Wyatt Field.**  

Archiviata in fretta la prima vittoria stagionale contro i Chiefs Ravenna, il coaching staff dei Vipers-Hogs si è rimesso subito al lavoro per preparare il prossimo impegno, la sfida in trasferta contro le Aquile Ferrara, Vice Campioni d’Italia in carica e tra i team candidati sin dal principio al titolo 2024.  

<center>
<img class="articolo" src="../img/2024/aquile_hogs_prepartita_02.jpg">
<br />
<span style="font-size:small">ph.Credits: INNA BEREZENSKAYA</span>
</center>
<br />

*“Conosco bene le Aquile, squadra in cui militano tanti atleti di valore in ogni reparto che ho avuto la fortuna anche di allenare in passato e certamente sappiamo di affrontare i primi della classe* – ha dichiarato Mauro Solmi, HC del team VIper-Hogs. *“E’ una squadra molto giovane e con ottime potenzialità di crescita, che non nasconde la volontà di salire di categoria per meriti sportivi già la prossima stagione. L’obiettivo, naturalmente, è vincere, ma vogliamo anche capire quale sia realmente il gap tra noi e loro, perché abbiamo sin qui poche informazioni tecniche su cui basarci, considerato il fatto che le condizioni meteo della scorsa settimana hanno certamente falsato un po’ il tutto, sia per noi che per loro. Noi abbiamo vinto ma non abbiamo giocato affatto bene, al di sotto di quelle che erano le mie aspettative, e la cosa che verrei vedere domenica è una squadra che gioca al meglio delle proprie possibilità, con il punteggio finale che sarà l’ultima cosa che andrò a considerare. La nostra è una squadra ‘assemblata’ da poco ma che può contare su un parco atleti di ottimo livello, con margini di miglioramento importanti e che mi auguro riescano già da questa settimana a dimostrare il proprio potenziale.”*  
 
<center>
<img class="articolo" src="../img/2024/aquile_hogs_prepartita_03.jpg">
<br />
<span style="font-size:small">ph.Credits: INNA BEREZENSKAYA</span>
</center>
<br />

Appuntamento allora al Mike Wyatt Field di Ferrara, domenica a partire dalle 14.00 per supportare la Squadra e provare a fare il colpaccio! Per chi non potrà essere presente sugli spalti, tuttavia, garantita la diretta streaming su  
<a target="#" href="https://fidaf.tv/video/index">https://fidaf.tv/video/index</a> <br />
Sarà inoltre possibile seguire i risultati LIVE sulla web app della Fidaf Gameday: <a target="#" href="https://gameday.fidaf.org">https://gameday.fidaf.org</a><br/>


**Ufficio Stampa Vipers-Hogs**



  

  