---
title: "DG PLAST HOGS: ROMA NON PERDONA"
date_writing: 2019-05-13T22:28:28+02:00
data: "13/05/2019"
tags: ["senior","lenaf"]
draft: false
---

<center>
<img src="../img/2019/running.jpg" width=75%>
</center>

<br/>  

Trasferta negativa per i DG Plast Hogs che tornano da Roma con una sconfitta.  
  
Inizio subito in salita per i reggiani con i padroni di casa che vanno in vantaggio con una corsa di Alivernini. Trasformazione ok e Pretoriani 7 Hogs 0.  
  
L’attacco reggiano è costretto più volte al punt, e non riesce ad entrare in partita fino alla fine del secondo quarto di gioco. La difesa granata alterna ottime giocate a errori che portano all’inizio del secondo quarto nuovamente in TD i romani con Sensi che si ripete per ben due volte. La trasformazione la prima volta non va in porto e il punteggio è di 20 a 0.  

<br/> 

<center>
<img src="../img/2019/running2.jpg">
</center>

<br/>  

Dopo un primo TD granata annullato per un fallo in linea serve un altro drive per tornare in TD agli Hogs , che segnano con una corsa di Sabbioni. Il calcio di Cebotaru è tra i pali e il punteggio all’intervallo è di 20 a 7.  
  
Al ritorno in campo i padroni di casa tornano ad imporsi dopo che gli Hogs perdono palla con un fumble. Dopo un ottimo drive di attacco è nuovamente Alivernini a varcare la soglia dell’end zone. Calcio addizionale tra i pali e punteggio 27 a 7. Serve l’ultimo quarto di gioco per vedere un gioco ben costruito dall’offense granata. Prima con una corsa laterale di Buriani, poi con una portata centrale di Camposano la palla arriva sulla goal line, qui basta una corsa centrale del QB Ruozzi per portare in TD i reggiani. Calcio ok e punteggio 27 a 14.  

<br/> 

<center>
<img src="../img/2019/running3.jpg">
</center>

<br/>  
  
Non serve a niente nell’ultimo quarto l’intercetto di Caccialupi che rende la palla all’ attacco reggiano. Ormai il tempo per recuperare la giornata storta non è abbastanza e agli Hogs non resta che analizzare gli errori fatti e recuperare i giocatori infortunati.  
  
Prossimo appuntamento il 26 maggio quanto si giocherà l’ultima di regular season : il derby contro i VIpers Modena, certamente sempre sentito anche se i modenesi sono ormai tagliati fuori dai play off.  
  
  

*Foto Giovanardi*  
  
*Ufficio Stampa Hogs Reggio Emilia*  

