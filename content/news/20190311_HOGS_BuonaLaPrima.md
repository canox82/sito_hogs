---
title: "DG PLAST HOGS: BUONA LA PRIMA"
date_writing: 2019-03-11T11:28:28+02:00
data: "11/03/2019"
tags: ["senior","lenaf"]
draft: false
---

<center>
<img src="../img/2019/difesa-1.jpg" width=75%>
</center>

<br/>  

Positivo esordio deI DGPlast Hogs che s’impongono sul campo dei Red Jackets per 29 a 6. Difficile  per i Red Jackets dover scendere in campo senza il QB titolare Radu, infortunatosi contro i Pretoriani.  
  
Il giovane Ghelfi , spostato da WR a QB ha comunque ben figurato, riuscendo nell’ultimo drive a pescare il #20 Verne togliendo così lo 0 dal tabellino offensivo della sua squadra. Gli Hogs hanno messo fuori discussione il risultato con i primi due quarti. Due quarti in cui uno scatenato Buriani ha annichilito la difesa dei Red Jackets con 3 TD di corsa e due trasformazioni da 1 punto di Cebotaru.
  
<br/>

<center>
<img src="../img/2019/buriani-1-3.jpg" width=75%>
</center>

<br/>  

Poi è arrivato un safety della difesa dei porcellini e il punteggio si è fissato sul 22 a 0. L’offensive coach Lazzaretti (graditissimo ritorno sulla side line granata) non ha però esitato a mettere alla prova il suo QB Ruozzi con vari tentativi di lancio. Dopo 3 completi sul corto, nel 2° quarto, splendida intesa col WR Cebotaru per una connessione di 50 yard.  

<br/>

<center>
<img src="../img/2019/fiorillo-1.jpg" width=75%>
</center>

<br/>

Dentro la red zone chiude centralmente Fiorillo: il calcio di Cebotaru porta gli Hogs sul 29 a 0.  
  
Nel secondo tempo la partita ristagna un poco, con gli attacchi delle due squadre che non trovano continuità. Ci pensa comunque la difesa Hogs a tenere a distanza i Red Jackets, piazzando due intercetti con Baldini e Borsari. Nettamente vinta con la velocità da parte degli Hogs la battaglia contro i piu’ pesanti avversari. Non è piaciuto negli Hogs il calo di intensità e continuità negli ultimi due quarti: il vantaggio di 29 punti non deve far dimenticare che le partite finiscono all’ultimo quarto.  
In partite più “tirate”  questo atteggiamento potrebbe costare caro. Era comunque la prima di campionato per i porcellini che con più ombre che luci hanno comunque ottenuto la vittoria sul campo.  
L’inizio è stato comunque positivo, ma la corsa ai play off richiederà molto di più a questo branco di ragazzini (Fiorillo e Bondi a parte)  con uno strampalato regolamento che ha regalato un girone che definire di ferro è poco: Vipers, Braves e Pretoriani i prossimi impegni.  
  
       
*Ufficio Stampa Hogs Reggio Emilia*