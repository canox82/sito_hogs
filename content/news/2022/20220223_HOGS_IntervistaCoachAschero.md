---
title: "HOGS: INTERVISTA A LUCA ASCHERO, DB/LB COACH"
date_writing: 2022-02-23T11:28:28+02:00
data: "23/02/2022"
tags: ["senior","lenaf","coach"]
draft: false
---

<center>
<img class="articolo" src="../img/2022/intervista_coach_aschero.jpg">
</center>
<br />

*“Il cambiamento è sicuramente corposo, ma la fase di transizione per i giocatori procede bene. Hanno capito l’esigenza di cambiare qualcosa rispetto all’anno scorso e si sono messi subito al lavoro.⁣⁣”* queste le parole di Coach Luca Aschero, riguardo ai cambiamenti dello staff granata.⁣⁣⁣⁣⁣⁣⁣  
⁣⁣⁣⁣⁣⁣⁣  
Dal 2019 Luca allena i defensive back, ora anche coach dei linebacker *“integrare i due reparti ha portato una maggiore comunicazione tra essi, caratteristica fondamentale di ogni difesa vincente⁣⁣”*.     ⁣⁣⁣⁣⁣⁣
⁣⁣⁣⁣⁣⁣  

Per la defence il cambio è stato importante dopo aver mantenuto lo stesso sistema di gioco per 5 anni, ma coach Aschero sostiene: *“il personale di difesa è stato sempre molto unito nelle stagioni scorse, e questo ha fatto si che il cambio di sistema difensivo sia stato fluido e di ottima comprensione.⁣ È vero abbiamo perso qualche elemento importante, soprattutto per i defensive back, ma ogni stagione ha i suoi alti e i suoi bassi a livello di personale, lavoriamo per trovare e plasmare giocatori ibridi, così da essere sempre pronti”*.  
  
*“Questo campionato sicuramente rappresenta un’occasione di rilancio per noi, soprattutto dal punto di vista della mancata qualificazione ai playoff nella stagione 2021. Stiamo lavorando sodo e con molta voglia di rivincita. L’obiettivo è sicuramente vincere il titolo, abbiamo le potenzialità per puntare in alto e avere successo, giocheremo al meglio le nostre carte, adattandoci agli avversari e sempre rispettandoli, ma con la consapevolezza che non è utopistico pensare agli Hogs presenti al Silverbowl di quest’anno⁣”*.  ⁣⁣