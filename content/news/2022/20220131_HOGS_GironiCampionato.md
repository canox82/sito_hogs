---
title: "HOGS: ECCO GIRONI E AVVERSARIE PER GLI HOGS"
date_writing: 2022-01-31T11:28:28+02:00
data: "31/01/2022"
tags: ["senior","lenaf"]
draft: false
---

Pronti dai blocchi di partenza!  
  
Partirà dal weekend del 5-6 marzo il Campionato di Seconda Divisione, con 13 squadre iscritte e roster composti solo da giocatori di scuola italiana. Con Mastini e Vipers che salgono di categoria, c’è da registrare la “perdita” di Bengals Brescia e Red Jacket Sarzana. I Lombardi hanno scelto di fare un passo indietro in questa stagione, iscrivendosi al Campionato Italiano a 9 Giocatori (CIF9), mentre i liguri hanno purtroppo deciso di fermarsi ai box per l’intera stagione e non li vedremo in campo. 
Le squadre saranno divise in 3 gironi (due da 4 e uno da 5 team):  
  
**Girone A:** Frogs Legnano – Giaguari Torino –  ***Hogs Reggio Emilia*** – Reapers Torino  
**Girone B:** Lions Bergamo – Redskins Verona – Skorpions Varese – Venezia A.F.T.  
**Girone C:** Aquile Ferrara – Daemons Cernusco – Pirates Savona – Saints Padova – Sentinels Isonzo.  
  
Sei le giornate di stagione regolare, con partite di andata e ritorno per i Gironi A e B, mentre il Girone C affronterà una fase ‘ad orologio’ dopo le prime quattro partite, con accoppiamenti predefiniti in base al ranking del campionato 2021.  
  
