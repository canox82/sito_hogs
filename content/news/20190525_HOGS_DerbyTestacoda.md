---
title: "DG PLAST HOGS: DERBY IN TESTACODA"
date_writing: 2019-05-25T11:28:28+02:00
data: "25/05/2019"
tags: ["senior","lenaf"]
draft: false
---

<center>
<img src="../img/2019/battistiniDE.jpg" width=75%>
</center>

<br/>  

Ultimo impegno di regular season per gli Hogs, che domenica alle ore 15,00 incroceranno i caschi coi “cugini” modenesi Vipers.
Hogs primi coi Pretoriani nel girone B e Vipers ultimi con una sola vittoria.   Tribolatissimo e sfortunato il campionato dei “cugini” modenesi, un team rinforzato con giocatori anche di categoria superiore, pensato per la promozione, ma cui è probabilmente mancata l’amalgama. Sorprendente in positivo quello dei giovanissimi porcellini: all’inizio l’accesso ai play off non sembrava alla loro portata.  
  

<br/> 

<center>
<img src="../img/2019/maestri.jpg">
</center>

<br/>  

Partita senza importanza ? Nemmeno per sogno. Vincere per gli Hogs significherà saltare il primo turno di play off e giocare in casa. Per i Vipers la vittoria sarebbe un segnale molto positivo per la prossima stagione, oltre a restituire lo sgambetto del 7 aprile, quando nel derby a Modena gli Hogs si imposero per 17 a 7.  
L’attacco aereo dei Vipers ( il QB Malta è vicinissimo alle 1.000 yard lanciate) opposto al 4×4 a trazione integrale dei porcellini primi in statistica con oltre 1.500 yard corse.  

<br/> 

<center>
<img src="../img/2019/spec.jpg">
</center>

<br/>  
  
Pochi i giocatori degli Hogs presenti nelle parti alte delle classifiche di reparto, eppure la squadra è addirittura seconda nel ranking nazionale che definirà la griglia dei play-off. Strano ? Non tanto se inquadriamo il vero punto di forza dei DG Plast Hogs: il gruppo, l’insieme dei giocatori, nessuna stella di primo piano, ma tanti ragazzi che ad ogni partita si rimboccano le maniche, dal primo all’ ultimo.  
A questo punto del campionato gli Hogs non possono accontentarsi: bisognerà giocare il derby con la mentalità da play off: se perdi sei fuori.  

<br/> 

<center>
<img src="../img/2019/burianiRB.jpg" width=75%>
</center>

<br/>  

State pur certi che anche i Vipers verranno a Scandiano allo stadio Torelli con la stessa mentalità: sono fuori dai play off e questa è  davvero l’ultima occasione della stagione.  
L’andata fu una partita a scacchi: punteggio basso e squadre in parità fino all’ ultimo quarto. Si gioca domenica alle ore 15,00 e se stavolta le meteorine non si sbagliano, 23°, velature diffuse seguite da molto nuvoloso, ma niente pioggia. Vogliamo scommettere che ci sarà da divertirsi anche di domenica pomeriggio?  
  
*Ufficio Stampa Hogs Reggio Emilia*