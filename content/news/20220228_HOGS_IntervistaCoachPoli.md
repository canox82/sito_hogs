---
title: "HOGS: INTERVISTA A MASSIMILIANO POLI, RB/WR COACH"
date_writing: 2022-02-28T11:28:28+02:00
data: "28/02/2022"
tags: ["senior","lenaf","coach"]
draft: false
---

<center>
<img class="articolo" src="../img/2022/intervista_coach_poli.jpg">
</center>
<br />

Massimiliano Poli si occupa dei running back e wide receiver granata da ormai 3 anni, sia nel settore giovanile che in quello senior, reparto che oltre a vedere a capo un nuovo offensive coordinator vede l’ingresso di molti giovani, che sembrano però ben adattarsi, *“ho allenato i ragazzi “promossi” durante il campionato under 18, anche in quella situazione sono stati catapultati in un sistema nuovo con compagni di squadra mai visti prima. Il risultato è stato molto più che eccellente. Non sono stupito dal fatto che dopo pochi allenamenti si comportino già da “veterani”*.⁣⁣⁣⁣⁣⁣⁣⁣⁣  
⁣⁣⁣⁣⁣⁣⁣⁣  
Coach Poli, assieme a tutti gli altri membri dello staff sta lavorando per rendere più semplice la transizione che stanno affrontando gli Hogs, *“ bisogna sempre fare il possibile per adattare la propria idea di gioco al personale che si ha a disposizione, mai il contrario; sono bastati pochi allenamenti a coach Ricard per capire quali fossero i punti forti da dover sfruttare. Questa cura ad personam ha esaltato tutti i giocatori dell’attacco che non vedono l’ora di mettere in pratica quanto imparato.⁣⁣⁣⁣⁣⁣⁣ Abbiamo una squadra molto giovane e desiderosa di imparare. Tutti i giocatori hanno abbracciato con grande entusiasmo questa ventata di rivoluzione che, oltre ad aver infuso un’energia rinnovata in chi era già presente, ha permesso al team di diventare una destinazione molto più appetibile, come dimostrano i tanti nuovi arrivi da fuori provincia.⁣⁣⁣⁣⁣⁣⁣⁣*⁣  
⁣⁣⁣⁣⁣⁣*⁣Credo che quest'anno ci siano tutti i presupposti per una stagione esaltante e divertente. La dirigenza ci ha fornito tutti gli strumenti per poter creare un nuovo ciclo degli Hogs che trovi le basi in un approccio moderno al football e sulla crescita dei giovani che ogni anno ci danno parecchie soddisfazioni.⁣⁣”⁣⁣*