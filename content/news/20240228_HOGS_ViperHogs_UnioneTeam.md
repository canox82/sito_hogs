---
title: "VIPERS-HOGS, L'UNIONE DI UNA RIVALITA' STORICA!"
date_writing: 2024-02-28T11:28:28+02:00
data: "28/02/2024"
tags: ["senior","lenaf"]
draft: false
---

<center>
<img class="articolo" src="../img/2024/logo_vipers_hogs.jpg">
</center>
<br />

Gli Hogs Reggio Emilia e i Vipers Modena sono lieti di presentarvi i VIPERS-HOGS.
Un progetto che nasce dalla volontà di entrambe le squadre di ripartire, dopo alcune difficili stagioni per gli Hogs e due anni di IFL (ex campionato prima divisione) per i Vipers, mettendo da parte la famosa rivalità sportiva che da sempre ha caratterizzato il derby emiliano di seconda divisione.  

L’incarico di guidare questa forte unione é stato affidato a coach Mauro Solmi, in qualità di Head Coach e Defensive Coordinator, sulla sideline al suo fianco avrà Michele Degrassi (Offensive Coordinator), Marco Meletti (OL coach), Mirko Scalia (Special Team Coach), Luca Trepiccione (DB Coach), Marco Brizigotti ( RB/QB Coach) e Giorgio Longhi come Quality Coach del Team.  

Il lavoro svolto in questi mesi é stato tanto sia sul campo che a livello dirigenziale, unire due realtà differenti non é mai semplice, ma con passione e perseveranza i risultati non possono mancare e i Vipers-Hogs sono carichi e pronti ad affrontare il campionato IFL 2 che, nel recente passato, ha regalato alle due società grandi soddisfazioni.

**Ufficio Stampa Hogs Reggio Emilia**



  

  