---
title: "2023"
year: "2023"
draft: false
---

La stagione parte con la conferma di Coach Martin a capo del nuovo coaching staff degli Hogs, al suo fianco Alex Gray, responsabile dell'attacco, e Luca Trepiccione con Marco Meletti a fare da assistenti.  
L'impianto di gioco degli Hogs è nuovo e le prime partite di campionato sono un duro campo di battaglia, arrivano poche soddisfazioni e tante sconfitte.  
Finalmente contro i Grizzlies la palla inizia a girare per il verso giusto.  
  
Al Torelli il tifo è bello caldo e i ragazzi si gasano.  
Nel primo quarto le due squadre si studiano con qualche primo down a testa, ma è nel secondo che gli Hogs pigiano sul gas con i traccianti di Daino per Kolombi e Buriani, e le sgroppate per il campo di Inmwan.  
All'inizio dell'ultimo quarto siamo 12-7 per gli Hogs e qui sarà forse il braccino o l'emozione, ma i Grizzlies rimontano e si portano davanti.  
A pochi minuti dalla fine gli Hogs sono sotto di un punto, i fantasmi affollano la mente dei ragazzi, ma questa volta vanno scacciati!  
Sale in cattedra Daino e chiude 3 down di fila, viene chiamato il timeout...  
Si torna in campo, tracciante per Giustini... incompleto!  
Manca meno di un minuto...  
Tracciante da 29 yards di Daino per Braga ed è TOUCHDOWN!  
Finisce 18-13 per gli Hogs!  
  
Purtroppo a causa di infortuni questa rimarrà l'unica vittoria per la senior nella stagione.  
  
La famiglia Hogs non è solo senior e football a 11 però, è anche Flag Football, e con il progetto **Football Academy Enea Codeluppi** in collaborazione con la *Scuola Media di Cavriago* ha dato il via al progetto Flag U15!  
Durante l'anno vengono completati diversi Bowl di Flag Footbal cui partecipano le varie categorie: Under 15, Femminile (Le Porchette) e il team misto in seconda divisione.  
Al termine della stagione il team senior ottiene queste statistiche:  
- 12 partite giocate
- 7 partite vinte
- 341 punti segnati  

