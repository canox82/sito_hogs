---
title: "2008 - L'anno del Superbowl Italiano!"
year: "2008"
draft: false
---

**Al termine di una stagione inanellata da 11 vittorie consecutive, gli Hogs conquistano a Bologna il Superbowl Italiano contro I Warriors Bologna vincendo 28-14** 
  
  
<center><img src="../../img/storia/2008_superbowl.jpg" alt="Vittoria Superbowl Italiano 2008"></center>  
<br/>

Gli Hogs scrivono un lieto fine al campionato 2008, battendo i Warriors per 28 a 14 ed aggiudicandosi il 28° Superbowl del campionato di serie A della NFLI. Perfect season dei porcellini, che mettono a segno fra stagione regolare e play-off 11 vittorie consecutive. La partita  ha avuto una splendida cornice nello storico campo di Bologna del Lunetta Gamberini: bel colpo d’occhio del pubblico, belle le coreografie in campo e sugli spalti. La vittoria degli Hogs è stata meritata e confortata anche dai numeri: oltre 450 yard di total offence per gli Hogs mentre i Warriors sono stati contenuti sotto le 150. MVP dell’incontro il RB “Effe” Vaccari, trascinatore dell’attacco di Reggio in questo campionato e anche oggi oltre le 100 yard. La partita forse non è stata spettacolare, ma ha tenuto tutti col fiato sospeso fino verso la fine del 3° quarto.  A inizio partita il primo drive degli Hogs si era interrotto per il fumble di Fiorillo, ma la risposta Warriors porta al punt. Sul secondo possesso, invece, nessun errore degli Hogs che giocano e chiudono un 4° down sulle 30 difensive dei Warriors con Fiorillo e segnano poi con Vaccari. La conversione da 2 di Fiorillo porta gli Hogs sul punteggio di 8 a 0. Sul drive successivo Busi viene intercettato da Frignani che riporta in campo l’attacco granata dalle 34 difensive. Da qui gli Hogs costruiscono un drive lunghissimo, con addirittura 4 penalità, ma alla fine percorrono tutto il campo e Fiorillo segna il secondo TD dell’incontro, mancando la trasformazione: Hogs-Warriors 14-0. Qui arriva la risposta dei Warriors, che con un drive robusto sulle corse di Arena e Giuliani, arrivano a 2 yard dalla end-zone: una Keep laterale del QB Busi toglie lo 0 dal gabellino Warriors e col calcio di Cati si va sul 14 a 7. Dopo il calcio partendo dalle proprie 39 gli Hogs macinano nuovamente yard. In mezzo alle corse splendida ricezione del TE “Alby” Tartaglia da 26 yard. Poi, giunti a 10 yard dalla end zone i falli mettono gli Hogs di fronte a un 4° down e 12 sulle 13 difensive dei Warriors. Qui la pressione della linea non da scampo a Lazzaretti che con 2 uomini addosso si libera del pallone, lanciando un ‘incompleto, ma evitando il sack. Il possesso dei Warriors non chiude il down, ma finisce il secondo quarto. Le cifre sono dalla parte di Reggio, che però per i falli commessi ha realizzato pochi punti, mentre i Warriors pur con un’intercetto, hanno capitalizzato con le corse l’unico drive costante realizzato nei primi due quarti.
<br/>
Nel terzo quarto partono i Warriors, indietro di una sola segnatura, ma un sack di Osborne costringe i Warriors al punt. Dalle proprie 32 gli Hogs mettono a segno 2 belle corse da oltre venti yard con Vaccari e Armah e una corsa da 3 yard di Fiorillo porta il punteggio sul 20 a 6 per Reggio, che manca la trasformazione. Non mollano i Warriors: si appoggiano sul running game e con Arena avanzano il pallone. 2 falli della difesa degli Hogs danno altrettanti primi down all’attacco bolognese che poi chiude in Td con Arena: il calcio di Cati porta il punteggio sul 20 a 14 . Sul drive di risposta degli Hogs pesano però  come un macigno ben 4 penalità ed alla fine la difesa bolognese li costringe al punt. Attacco guerriero in campo che chiude un down con 2 corse di Arena e poi, pur essendo nel 3° quarto e sotto di soli 6 punti, va a forzare un lancio con Busi, che viene intercettato per la seconda volta da Calò. Rientrato in campo l’attacco Hogs non sbaglia e una lunga galoppata da oltre 60 yard  di Trenti, assieme alla conversione di Fiorillo, portano avanti i porcellini per 28 a 14. L’ultimo sforzo dell’attacco Warriors arriva fino alle 20 degli Hogs, ma qui la difesa reggiana fa muro e ferma il tentativo di convertire un 4° down e 2 yard. Negli ultimi drive un altro sack per la coppia Osborne e Damiano, poi la partita finisce con l’attacco Hogs in campo. Abbiamo detto di Vaccari MVP, ma si è davvero trattato di una vittoria di squadra, con la difesa di Reggio che forse troppo spesso è stata messa un poco  in ombra  dai  numeri realizzati dal reparto d’attacco. I troppi falli dell’attacco (forse 14 o più) hanno tolto in alcuni drive la continuità al gioco, mentre la difesa ha limitato a sole due segnature il secondo attacco del campionato, dimostrando così che il secondo posto nel ranking non era dovuto ad un girone “facile”. Per  i Warriors, l’errore forse è stato di non insistere di più col gioco di corsa, specialmente sul 20 a 14, forzando dei lanci profondi: essendo riuscita la difesa degli Hogs a fermare gli screen centrali, si è notata l’assenza di un passing game basato su tracce corte. MVP dei Warriors sicuramente il LB #5 D’Eramo, autore di un numero impressionante di placcaggi. Va quindi in porto in maniera splendida la terza stagione consecutiva che vede gli Hogs ai vertici del campionato: da ricordare che una buona parte dei giocatori presenti in campo hanno disputato e vinto il campionato U20 dello scorso anno: forse questa terza vittoria non è l’ultima, anche se indubbiamente è stata la più bella e la più importante della storia degli Hogs.
<br/><br/>
 

<i>La redazione di Ultrafootball</i>
  

  